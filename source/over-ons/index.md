---
title: Over ons
subtitle: We dachten eigenlijk dat er dicht bij onze woonplaats maar weinig was gevochten. We kwamen er achter dat er zware gevechten hadden plaatsgevonden met veel (burger)slachtoffers.
tags: nav
navtitle: over ons
navorder: 3
visual: homepage-header
layout: overOns
---

We dachten eigenlijk dat er dicht bij onze woonplaats maar weinig was gevochten in vergelijking met bijvoorbeeld Overloon en Nijmegen. Maar na het lezen van vele boeken over de verschillende strijdlocaties in Noord-Brabant moesten we ons beeld bijstellen. We kwamen er achter dat er zware gevechten hadden plaatsgevonden met veel (burger)slachtoffers. Daarom besloten we ons te specialiseren in de gevechten die in het zuiden van Nederland hebben plaatsgevonden. Zowel de geallieerde als de Duitse zijde hebben we gedetailleerd onderzocht en zijn tot een uitgebreid aanbod van Battlefield Tours gekomen. Maar het aanbod van tours breidt zich nog steeds uit.

## Dré Nagtegaal
Als jongen was ik al geïnteresseerd in de Tweede Wereldoorlog, maar later als militair wilde ik meer weten van verschillende slagen. Ik wilde weten waar linies lagen, waar de gevechten geleverd werden, hoe het leven en het lijden van de soldaten was, welke plannen er gesmeed werden. Daarna begon elke heuvel, schuttersput en heide een verhaal te vertellen dat mij aangreep. Vooral over “minder” bekende slagen wilde ik meer te weten komen. 
De kennis die ik over gevechten kreeg wilde ik graag doorgeven aan anderen. Ik kreeg de kans door het houden van Battlefield Tours aan jonge onderofficieren en parate militairen van de landmacht, en het houden van lezingen aan het ‘Land Training Centre’ in Amersfoort. Ik vond dit zó leuk om te doen en de respons was zó goed dat ik besloot om dit ook in de burgermaatschappij te doen samen met mijn maat, Richard.

Als actief dienend militair en veteraan hoop ik dat ik, en andere slagveldgidsen, ertoe bijdragen dat mensen verder gaan graven en het waarom proberen te begrijpen. We weten hoe het afliep, maar wat was de context? Ik hoop mensen aan te moedigen de gebieden op een andere manier te bekijken.

## Richard Brouwer
Ik ben sinds ik militair ben geïnteresseerd in militaire historie, niet alleen maar de Tweede Wereldoorlog maar ook veldslagen in de Middeleeuwen. Veel lessen voor de huidige generatie kunnen daar van geleerd worden. Vooral de gevechten in combinatie met het terrein hebben mijn grote aandacht zeker als dit nog zichtbaar is in de huidige omgeving. Ook de kleine details waarom een slag of gevecht gelopen is zoals wij kunnen lezen in de boeken en archieven, vind ik van grote waarde. Vaak was een actie van een individu van doorslaggevend belang voor de afloop en waar mogelijk zal ik hier aandacht aan besteden met ooggetuigenverslagen. Het is inmiddels van een kleine hobby uitgelopen tot een heel groot tijdverdrijf. Al jaren doe ik serieus onderzoek en schrijf een boek over een Duitse militaire eenheid in het laatste jaar van de tweede wereldoorlog aan het west- en oostfront. Ook heb ik inmiddels al aan twee boeken over Operatie Market Garden mogen bijdragen en heb voor mijn werk diverse malen de jongere generatie militairen mogen rondleiden over de voormalige slagvelden.
