---
title: Speciaal voor (oud) commando’s, No 2 Dutch Troop in Nederland
subtitle:
visual: de-nederlandse-commandos-in-de-slag-om-de-schelde_03
thumbnail: de-nederlandse-commandos-in-de-slag-om-de-schelde_03-320w
slug: de-nederlandse-commandos-in-de-slag-om-de-schelde
tags: tours

gallery:
- de-nederlandse-commandos-in-de-slag-om-de-schelde_01
- de-nederlandse-commandos-in-de-slag-om-de-schelde_02
- de-nederlandse-commandos-in-de-slag-om-de-schelde_03
- de-nederlandse-commandos-in-de-slag-om-de-schelde_04
---

De eerste Nederlandse militairen begonnen op 22 maart 1942 aan de loodzware commando-opleiding in Schotland. De mannen die de opleiding voltooiden vormden de eerste Nederlandse commando-eenheid, No 2 Dutch Troop. De voorloper van het huidige Korps Commando Troepen.

De mannen namen deel aan de operatie Market Garden, de grootste luchtlandingsoperatie op Nederlandse bodem. Ze vochten mee om het Zeeuwse eiland Walcheren te bevrijden en leverden een bijdrage aan het front aan de Maas in 1945.

>**- Dinsdag 1 november 1944, Vlissingen**    
*De artilleriebeschieting op de stad stopt. Kort daarop komt kanon- en mitrailleurvuur van de andere kant, gericht op de landingsboten. Ze komen dichterbij en worden nu ook door mortieren bestookt. De tweede boot wordt getroffen. Korporaal Bothe kijkt met een voor hem bekend gevoel naar al dat lichtspoor. Hij staart naar de twee deuren voor hem. Wat staat hem daar te wachten?*  
**Hells Highway en Walcheren – J.W. Bothe, eigen uitgave commando museum**

## De tour
Speciaal voor actief dienende en oud commando’s bezoeken we de locaties waar we de voetsporen volgen van o.a. Jaap Bothe, Adriaan Beekmeijer, Tom Italiaander, de Waard, kapitein Linzel en andere maten van No 2.

Je kunt ze volgen door de straten van Vlissingen en Nijmegen, bij de moeizame verplaatsingen door de Duinen naar Batterij Dishoek, op de landingsterreinen van Wolfheze, Sonse Bos en Groesbeek en bij de oversteek over de Rijn. Daar waar zij liepen, loop jij straks ook.

Samen met jou maken we de tour en beslissen we welke locaties we gaan bezoeken. Dit kunnen dus bijvoorbeeld verschillende locaties van Market Garden zijn, of locaties van de harde strijd om Walcheren. We voldoen graag aan jouw wensen waarbij het bezoeken van een museum zeker mogelijk is.

U hoeft natuurlijk niet persé in het bezit te zijn van een groene baret. Het is voor iedereen een fantastische beleving met een zeer persoonlijke tint van de Nederlandse commando&#39;s van het eerste uur.
