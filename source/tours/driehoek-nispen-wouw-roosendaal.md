---
title: Vier dagen Hel! De strijd in de Driehoek Nispen, Wouw, Roosendaal
subtitle:
visual: nispen-wouw-roosendaal_03
thumbnail: nispen-wouw-roosendaal_03-320w
slug: driehoek-nispen-wouw-roosendaal
tags: tours

gallery:
- nispen-wouw-roosendaal_01
- nispen-wouw-roosendaal_02
- nispen-wouw-roosendaal_03
- nispen-wouw-roosendaal_04
- nispen-wouw-roosendaal_05

---

Op 26 oktober startte Operatie Thruster en zetten de Britten vanuit Essen de aanval in op het dorp Nispen. Pas na vier dagen strijd namen de Britse troepen Roosendaal in. Het was een anticlimax want de Duitsers hadden zich uit de stad teruggetrokken. Hoe kan het dat de Britten over de relatieve korte afstand vier dagen hebben gedaan?

Was het de tankgracht rondom Roosendaal en de verbeten Duitse verdediging, of was de methodische en een te voorzichtige Britse opmars de reden?

>*Vrijdag 26 oktober 1944, Nispen: We stonden met onze tank tussen de brandende huizen. De infanteristen begonnen gelijk schuttersputjes te graven. Maar al snel werden we bestookt door de Duitsers. Het regende letterlijk granaten en mortieren om ons heen. Ondertussen beschoten wij op de bossen, gebouwen en boerderijen in de buurt en lieten een spoor van vuur en verwoesting achter. Ik hoorde anti-tank granaten die langs floten, het was duidelijk dat er Duitse kanonnen  waren, maar we konden ze niet ontdekken. Het was wel duidelijk, we zouden Nispen niet cadeau krijgen.*  
**D-Day to Victory â€“ Sgt Trevor Greenwood**

### De tour
Een (nog) vrij onbekende harde strijd van de Britse 49th West Riding Division. Harde gevechten tegen modder, kou en een verbeten Duitse vijand die in eerste instantie niet wilde toelaten dat de stad Roosendaal in geallieerde handen viel.

We bezoeken de plaatsen waar hevig gestreden werd en waar Engelse en Duitse mannen sneuvelden. Ook het leed van de burgers in de drie plaatsen zullen verteld worden. Samen met jou maken we een verrassende Battlefield Tour die ook duidelijk maakt dat heel Brabant niet onder de verwoesting uitkwam door de bevrijding.
