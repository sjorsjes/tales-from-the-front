---
title: De 'Strijd om de Schelde'
subtitle: Het verhaal van militairen en burgers tijdens de bevrijding van Zuidwest Nederland.
tourdate:
rendezvous: café Non Plus Ultra te Woensdrecht
slug: de-strijd-om-de-schelde
thumbnail: FAKE_slag-om-de-schelde.jpg
---

Op 4 september 1944 viel de grote haven van Antwerpen in handen van de geallieerden, zonder dat de Duitsers de kans hadden gekregen de haveninstallaties te vernielen. Pas drie maanden later, op 28 november, liepen de eerste geallieerde schepen de Antwerpse haven binnen met de zo hoognodige voorraden die onontbeerlijk waren om Hitler-Duitsland te verslaan. Maar wat heeft zich dan afgespeeld in deze drie maanden? Het verhaal is een verschrikkelijke strijd tegen kou, regen en modder. Ook tegen een Duitse vijand die zelfs elite-eenheden in de strijd wierp om het gebruik van de haven te ontzeggen.

Het Canadese leger had tot taak de 80 kilometer lange toegang tot de haven van Antwerpen te zuiveren. De strijd werd uitgevochten door 19- en 20-jarigen in de grijze, doorweekte, vlakke polders van het Zeeuwse land. Een Canadese soldaat schreef ooit eens, het was een slag voor mannen met zwemvliezen en een waterdichte huid. Uiteindelijk liep de strijd uit op een operatie op het eiland Walcheren dat hiervoor onder water werd gezet.

We brengen het verhaal over de Strijd om de Schelde met keiharde realiteit vanaf het begin van de eerste dagen van oktober 1944 tot de climax in de eerste week van november op Walcheren. We vertellen vanuit de gegevens van hen die er bij zijn geweest, uit oorlogsdagboeken en uit de persoonlijke ervaringen van verschillende soldaten. De lotgevallen van de burgerbevolking komt ook aan bod door de verschillende persoonlijke dagboeken.

>*Plotseling een een dichtbije inslag. Buiten kijkend, zien we grote brokstukken van het huis van onze linkerbuurman op straat liggen. Daar in dit huis de familie W. met zes personen is komen bivakkeren, (voor het water gevlucht), ga ik op onderzoek. Mej. W. is getroffen. De ene pyamabroekspijp is geheel rood gekleurd van het bloed. Granaatscherven zijn dwars door haar bovenbeen gegaan. De familie is overstuur, de vrouwen bidden. Een voorlopig noodverband aangelegd bij de gewonde, die bewonderingswaardig kalm is en naar de luchtbeschermingspost gegaan om een dokter te halen. Doch op deze post is niemand aanwezig. (Oorlog aan de Scheldemond- A. Korteweg)*  
**Dinsdag 1 november 1944, Vlissingen**

**De Tour**
Tijdens de tour zullen we de plaatsen en locaties bezoeken die een belangrijke rol hebben gespeeld in de strijd om de Schelde. Zo gaan we onderandere naar Woensdrecht, Vlissingen en het bevrijdingsmuseum in Nieuwdorp. 

Het vervoer is in een personenbus. Tijdens de tour krijg je informatie, toelichting en achtergronden van de harde strijd die is geleverd. Deze informatie krijgt je van Dré en Richard, allebei expert op de strijd om de Schelde, zowel vanuit Geallieerde-, als Duitse zijde. Natuurlijk denken we ook aan de interne mens en is er een verzorgde lunch om weer op krachten te komen. De entree voor het Bevrijdingsmuseum Zeeland is uiteraard inbegrepen. Ook is er voor iedere deelnemer een uitgebreide excursiegids.

Deze tour is meerdere malen door Dré verzorgd voor leden van de huidige Korps Commando Troepen.