---
title: De Slag om de Schelde
subtitle: Het verhaal van militairen en burgers tijdens de bevrijding van Zuidwest Nederland.
visual: de-slag-om-de-schelde_05
thumbnail: de-slag-om-de-schelde_05-320w
slug: de-slag-om-de-schelde
tags: tours

gallery:
- de-slag-om-de-schelde_01
- de-slag-om-de-schelde_02
- de-slag-om-de-schelde_03
- de-slag-om-de-schelde_04
- de-slag-om-de-schelde_05
- de-slag-om-de-schelde_06
---

Op 4 september 1944 viel de grote haven van Antwerpen in handen van de geallieerden. Pas drie maanden later, op 28 november, liepen de eerste geallieerde schepen de haven binnen met de voorraden die onontbeerlijk waren om Hitler-Duitsland te verslaan. Maar wat speelde zich dan af in die drie maanden? Het verhaal is een verschrikkelijke strijd tegen kou, regen en modder, maar ook tegen een Duitse vijand die zelfs elite-eenheden in de strijd wierp om het gebruik van de haven te ontzeggen. Uiteindelijk liep de strijd uit tot een operatie op het eiland Walcheren dat hiervoor zelfs onder water werd gezet.

>**- Woensdag 2 november 1944, Dishoek**  
*Toen de rechtergroep Britse commando’s de bunker vanuit de linkerkant naderde kwamen ze in een heftig Duits vuur terecht en werden ze met mortieren bestookt. Captain Flower raakte gewond aan zijn borst, arm en been door de scherven van een Duitse Stokgranaat. Ondanks zijn verwondingen stormde hij, nog steeds onder vuur, naar een Duitse opstelling en doodde de drie Duitsers die daarin waren met zijn tommy-gun. Maar weer werd hij geraakt en viel neer.*  
**From Omaha tot the Scheldt – John Forfar**

### De Tour
We brengen het verhaal over de Strijd om de Schelde met keiharde realiteit vanaf het begin van de eerste dagen van oktober 1944 tot het sluitstuk in de eerste week van november op Walcheren.

We vertellen op verschillende locaties over zowel de Geallieerde- als de Duitse zijde, maar ook het leed van de burgers van Zeeland en West-Brabant wordt verteld. Deze tour is al meerdere malen door ons verzorgd voor leden van de huidige 
Korps Commandotroepen.

Het programma doen we in overleg met jou. Samen maken we er een onvergetelijke dag van.

